---
layout: post
title: "Standard ISO 19011"
date: 2017-09-04
---
> N.B Quanto segue è solo un riassunto del materiale presente nel corso di "Gestione della sicurezza dei sistemi informativi" tenuto dal docente Donato Caccavella per il corso di laurea SSRI di Crema nell'anno accademico 2016/2017.  

Lo standard ISO 19011 fornisce una guida sui principi dell’attività di audit, sulla gestione dei programmi di audit, sulla conduzione di audit del sistema di gestione per la qualità e del sistema di gestione ambientale, come pure sulla competenza di auditor di tali sistemi di gestione.

Le linee guida sono destinate a: auditor, organismi di certificazione, organizzazioni che attuano sistemi di gestione della qualità o ambientali, organizzazioni che hanno l’esigenza di effettuare audit sui sistemi di gestione della qualità o ambientali, organizzazioni che operano nella formazione, addestramento e nella certificazione degli auditor.

Alcune definizioni utili

**Audit**  
Processo sistematico, indipendente e documentato per ottenere evidenze degli audit e valutarle con obbiettività, al fine di stabilire in quale misura i criteri di audit sono stati soddisfatti.

**Committente dell’audit**  
Organizzazione o persona che richiede un audit.

**Auditor**  
Valutatore, chi ha la competenza di effettuare un audit.

**Esperto tecnico**  
Affianca l’auditor o il team nell’spletamento di determinate funzioni particolarmente specialistiche.

Possiamo avere due tipi di Audit  
**Audit interni**  
Effettuati per il riesame da parte della direzione e per altri fini interni dall’organizzazione stessa o per suo conto, possono costituire la base per una autodichiarazione di conformità da parte dell’organizzazione.

**Audit esterni (seconda o terza parte)**  
Gli audit  di seconda parte sono effettuati da chi ha un interesse nell’organizzazione, quali i clienti o da altre persone per conto degli stessi.  
Gli audit di terza parte sono effettuati da organismi di audit esterni indipendenti, quali quelli che rilasciano certificazioni di conformità.

L’attività di audit si svolge come segue  
**Inizio dell’audit**  
  + Incarico del responsabile del gruppo di audit.  
  + Definizione degli obbiettivi.  
  + Determinazione fattibilità dell’audit.  
  + Formazione del gruppo.

**Preparazione delle attività di audit sul campo**  

**Effettuazione delle attività di audit**  
  * Riunione di apertura.
  * Ruoli e responsabilità.
  * Raccolta delle informazioni.
  * Identificazione rilievi.
  * Preparazione conclusioni.
