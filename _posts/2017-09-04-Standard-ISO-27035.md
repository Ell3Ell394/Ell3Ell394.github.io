---
layout: post
title: "Standard ISO 27035"
date: 2017-09-04
---
> N.B Quanto segue è solo un riassunto del materiale presente nel corso di "Gestione della sicurezza dei sistemi informativi" tenuto dal docente Donato Caccavella per il corso di laurea SSRI di Crema nell'anno accademico 2016/2017.    

Lo standard ISO 27035 fornisce le linee guida sugli aspetti della gestione degli incidenti.  
Nella prima parte vengono definiti i concetti e le fasi della gestione dell’incidente informatico e come migliorarne la gestione.  
Nella seconda parte viene spiegato come pianificare e preparare la risposta all’incidente informatico.  
Le policy o i controlli non garantiscono totale protezione dei sistemi e delle informazioni: gli incidenti possono comunque verificarsi, la preparazione alla gestione degli incidenti può avere impatti significativi sul business.  

Nella ISO 27035 vengono definiti i seguenti termini:  

**Information security investigation**  
 Analisi e interpretazione per aiutare a comprendere l’incidente informatico  

**Incident response team(IRT)**  
Team con competenze per la gestione degli incidenti informatici (interviene dopo un incidente informatico). 
Anche chiamato come Computer Emergency Response Team (Cert) o Computer Security Incident Response Team (CSIRT).  

**Information security event**  
Evento che può indicare una possibile violazione.  

**Information security incident**  
Uno o più information security event che possono arrecare danno agli asset di un’organizzazione.  

**Information security incident management**  
Esercitazione per approccio all’incidente informatico.  

**Incident handling**  
Gestione vera e proprio dell’incidente; azione di individuazione, documentazione, risposta e apprendimento dell’incidente informatico.  

**Incident response**  
Azione presa per ridurre o risolvere l’incidente informatico, incluso ciò che riguarda la protezione e il ripristino delle normali condizioni dei sistemi informatici e dei dati salvati in essi.  
Azione vera e proprio di risposta all’incidente.  

**Point of contact(POC)**  
Persona o dipartimento utile per il coordinamento delle attività per la gestione dell’incidente informatico

Tra gli obbiettivi della ISO 27035 troviamo:  
+ L’identificare gli information security events, occupandosi di loro e decidendo quando classificarli come information security incident, gli information security incident identificati sono valutati e si risponde in maniera appropriata ed efficiente.
+ Garantire la business continuity.
+ Apprendere dagli incidenti passati.
+ Utilizzare un approccio strutturato.
+ Migliorare complessivamente la sicurezza andando a identificare e decidere come agire rispetto ad un information security event o ad un information security incident.
+ Ridurre gli impatti negativi sul business.
+ Potenziare la fase di prevenzione degli incidenti.
+ Gestire meglio il budget.

## Fasi della ISO 27035
#### Pianificazione e preparazione
Nella fase di pianificazione e preparazione rientrano le policy di gestione degli incidenti, la creazione di un IRT, briefing e formazione per valutare la consapevolezza.
Con questa fase l’organizzazione è preparata a gestire l’incidente sia dal punto di vista documentale che procedurale.   
#### Individuazione e documentazione
In questa fase rientrano la raccolta di informazioni dall’interno e dall’esterno, il monitoraggio della rete e dei sistemi, l’individuazione e gli avvisi in caso di anomalie, la documentazione degli information security event.
#### Valutazione e decisione  
Distribuire le responsabilità nella gestione dell’incidente, assicurarsi che tutte le parti creino la giusta documentazione
#### Risposta  
Determinare se l’incidente è sotto controllo, contenerlo ed eliminarlo, risolverlo.
#### Apprendimento  
Identificare la lezione appresa, identificare delle aree di miglioramento, valutare le performance dell’IRT.
