---
layout: post
title: "Standard ISO 27037"
date: 2017-09-04
---

> N.B Quanto segue è solo un riassunto del materiale presente nel corso di "Gestione della sicurezza dei sistemi informativi" tenuto dal docente Donato Caccavella per il corso di laurea SSRI di Crema nell'anno accademico 2016/2017.  

Lo standard ISO 27037:2012 fornisce le linee guida per specifiche attività nella gestione delle evidenze digitali.

Definisce le linee guida per le seguenti fasi:  

**Identificazione(Ispezione)**  
La prova informatica può presentarsi in forma fisica o logica, è necessario ricercare i device che possono contenere dati rilevanti (dai servizi cloud, alle miniSD...).  
La scena del crimine può contenere diversi tipi di dispositivi di memorizzazione; è compito del DEFR documentare ogni supporto, identificando i computer e le periferiche, fotografando, facendo video, scrivendo un verbale.  

**Raccolta(Sequestro)**  
I device vengono rimossi dalla posizione originaria e trasportati in laboratorio per l’acquisizione e l’analisi.
Un device può trovarsi in due possibili situazioni: Acceso o Spento, è compito del DEFR e del DES capire come procedere in base alla situazione.

**Acquisizione(Sequestro virtuale)**  
Creazione di una copia forense e documentazione di metodo, strumenti e attività svolte.

**Conservazione**  
Durante la conservazione è necessario proteggere l’integrità dei dati da alterazioni naturali o colpose, bisogna utilizzare una metodologia per dimostrare che non si sono verificate alterazioni.  
E’ necessario inoltre non danneggiare il supporto ed etichettare tutto.  

Per ogni fase sopra elencata sono previste le seguenti attività:  
* Documentazione (logging)
* Tracciabilità (chain of custody)
* Priorità di intervento (plan)
* Imballaggio dei reperti (protection)
* Trasporto dei reperti (real/virtual)
* Ruoli nel passaggio dei reperti (who e why)

Nella ISO 27037 vengono definiti i seguenti ruoli:
#### DEFR - Digital evidence first responders
Persona che è autorizzata, preparata e qualificata per operare per primo sulla scena del crimine al fine di raccogliere e acquisire prove digitali con il compito di imballare e conservare la prova; può avere ruolo operativo o di coordinamento (per esempio per coordinare più DES).
#### DES - Digital evidence specialist
Persona che può svolgere tutti i compiti del DEFR e ha inoltre conoscenze e capacità specialistiche su delle questioni tecniche (ha una conoscenza verticale).
#### Incident response specialists
Operatore che si occupa del primo intervento post incidente informatico (meglio non farlo coincidere con l’amministratore di sistema).
#### Forensic laboratory managers
Operatore responsabile del laboratorio di informatica forense.


La ISO 27037 definisce dove possono essere trovati i dati di interesse: dischi rigidi, floppy disk, supporti ottici, supporti magneto ottici, telefono cellulari, fotocamere e videocamere, sistemi informatici con connessione di rete.

Definisce inoltre i seguenti requisiti per la gestione della prova digitale:  

**Pertinenza**  
Dimostrare che il materiale è rilevante, ovvero che contenga dati utili e di conseguenza ci sia una buona ragione per acquisirli. 

**Affidabilità**  
Assicurarsi che la prova digitale sia genuina. 

**Sufficienza**  
Non è detto che sia sempre necessario acquisire una copia completa, è il DEFR a valutare quanto materiale deve essere raccolto e le relative procedure.

Oltre che i seguenti aspetti chiave per la gestione della prova digitale:  

**Verificabilità**  
Un terzo deve essere in grado di valutare le attività svolte dal DEFR e DES; 
DEFR e DES devono essere in grado di giustificare le azioni svolte.

**Ripetibilità**  
Le operazioni sono ripetibili utilizzando sempre le stesse procedure, lo stesso metodo, gli stessi strumenti, sotto le stesse condizioni.

**Riproducibilità**  
Le operazioni sono ripetibili sempre usando lo stesso metodo, strumenti diversi, sotto condizioni diverse. 

**Giustificabilità**  
Dimostrare che le scelte adoperate erano le migliori possibili.
