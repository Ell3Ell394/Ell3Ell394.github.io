---
layout: post
title: "Standard ISO 27043"
date: 2017-09-04
---
> N.B Quanto segue è solo un riassunto del materiale presente nel corso di "Gestione della sicurezza dei sistemi informativi" tenuto dal docente Donato Caccavella per il corso di laurea SSRI di Crema nell'anno accademico 2016/2017.    

Lo standard ISO 27043 definisce i principi generali e i processi di cui si compone una investigazione, ha lo scopo di promuovere le best practices forensi e i processi per l’acquisizione e l’analisi di prove digitali.
Vengono fornite le linee guida dalla fase di preparazione pre-incidente fino ad arrivare alla conservazione e presentazione delle evidenze trovate.  
Si occupa delle seguenti fasi: raccolta, acquisizione, conservazione, analisi, interpretazione, presentazione dei dati.

Le indagini digitali sono applicate ogni qualvolta si riscontrino prove di natura digitale indipendentemente dall’ambito del processo; i processi che vengono descritti in questa ISO sono applicabili su qualsiasi tipo di dispositivo digitale.

**Aspetti legali - Ammissibilità della prova**  
Una prova è ammissibile quando è:  
Pertinente: la prova deve essere rilevante per i fatti in esame.  
Autenticità: bisogna dimostrare che la prova non sia stata artefatta.  

**Aspetti legali - Expert witness**  
Expert witness: in alcune giuristizioni è accettata la figura di un esperto che segue il giudice per analizzare gli elementi di prova, può essere chiamato come testimone e accettato come esperto in virtù della sua esperienza, conoscenza, abilità, formazione, istruzione, al fine di un suo parere.  

### Processi di investigazione

**Processi readiness**   
Si occupano della fase pre-incidente, stabiliscono le strategie che possono essere impiegate per garantire che i sistemi siano corretti e che il personale coinvolto nel processo investigativo abbia le competenze necessarie prima di trovarsi sul campo di fronte a un incidente.

**Processi di inizializzazione**  
Si occupano della fase iniziale dell’indagine digitale.    
I processi di inizializzazione sono i seguenti: Rilevamento dell’incidente, Prima risposta, Pianificazione, Preparazione.  

**Processi di acquisizione**  
Si occupano della ricerca fisica di possibili prove digitali in una indagine.  
I processi di acquisizione sono i seguenti: Identificazione delle potenziali prove digitali, Possibilità di acquisire le prove, possibilità di trasporto delle prove digitali, possibilità di stoccaggio delle prove digitali.  

**Processi investigativi**  
Si occupano di capire il “potenziale valore” delle prove digitali.  
I processi investigativi sono i seguenti: Esame delle prove digitali e analisi di queste, interpretazione delle prove digitali, segnalazione, presentazione, chiusura delle indagini.  

**Processi concorrenti**  
Processi che possono intervenire su ogni classe di processi visti precedentemente:  
+ Processo per ottenere autorizzazioni
+ Processo di documentazione
+ Processo per la gestione del flusso delle informazioni
+ Processo per preservare la catena di custodia
+ Processo di protezione delle prove digitali
+ Processo di interazione con l’indagine fisica
