---
layout: post
title: "Decreto Legislativo 2001 N.231"
date: 2017-09-30
---
> N.B Quanto segue è solo un riassunto del materiale presente nel corso di "Gestione della sicurezza dei sistemi informativi" tenuto dal docente Donato Caccavella per il corso di laurea SSRI di Crema nell'anno accademico 2016/2017.   

Nel caso in cui chi commette un reato è una persona fisica appartenente ad un ente o ad una persona giuridica, di chi è la responsabilità? L’ente ne viene coinvolto?  
Fino al 2001 no.  

A fronte di incremento di illeciti penali commessi da persone fisiche per favorire enti o persone giuridiche, nel 2001 è stato emanato il Decreto legislativo 231/2001 il quale istituisce la responsabilità amministrativa dell’Ente per reati posti in essere da amministratori, dirigenti e o dipendenti nell’interesse o a vantaggio dell’ente stesso.  
Il decreto 231/2001 si applica agli enti dotati di personalità giuridica, alle società e associazioni anche prive di personalità giuridica.  
Non si applica laddove l’organizzazione non consenta di scindere la responsabilità penale della persona fisica dalla quale deriva la responsabilità dell’ente.  
Sono esclusi lo Stato, gli enti pubblici territoriali, gli enti pubblici non economici, gli enti pubblici strumentali e quelli che svolgono funzioni di rilievo costituzionale.  
La responsabilità è diretta e autonoma, ovvero la responsabilità dell’ente sussiste anche nel caso in cui l’autore del reato non è stato identificato o non è imputabile.  

### Come evitare le sanzioni
Se il reato è commesso da soggetti in posizione apicale è necessario che l’ente dimostri di aver adottato modelli organizzativi, di gestione e di controllo, idonei a prevenire reati della specie poi verificatasi, è inoltre necessario provare di aver istituito un organismo di controllo interno e autonomo dotato di poteri di vigilanza, oltre che dimostrare che gli enti abbiano commesso il reato eludendo i protocolli preventivi ovvero che non vi siano state omissioni nell’operato dell’organismo di controllo.  
Se invece il reato è stato commesso da un dipende non è necessaria la prova della elusione fraudolenta dei protocolli preventivi mentre sono necessarie le altre prove.  
Per limitare la commissione di reati nel contesto aziendale occorre sicuramente partire da una responsabilizzazione di tutti i soggetti che vi lavorano, attraverso la predisposizione di corsi di formazione interna oltre che la redazione di un vero e proprio codice di comportamento informatico.

### Art.24 bis del d.lgs.231/01
La legge 48 del 2008 ha portato varie modifiche al codice penale aggiungendo all’articolo 24 del d.lgs.231/01, l'art. 24 bis “Delitti informatici e trattamento illecito dei dati” che va a inserire vari reati informatici, prima assenti, in tal modo è stata introdotta nel nostro ordinamento la punibilità degli Enti Collettivi per la commissione di tali reati da parte di apicali e dipendenti, laddove venga accertata da parte del Giudice la presenza di un interesse o di un vantaggio degli Enti stessi . 


